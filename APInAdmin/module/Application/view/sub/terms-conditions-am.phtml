<p>ԽՆԴՐՈՒՄ ԵՆՔ ՏԵՂԵԿԱՆԱԼ WWW.TATEVER.AM ԿԱՅՔՈՒՄ ԱՌՑԱՆՑ ԳՆՈՒՄՆԵՐԻ ԴՐՈՒՅԹՆԵՐԻՆ ԵՎ ՊԱՅՄԱՆՆԵՐԻՆ</p>

<p>Սույն Պայմաններում՝</p>
<p><span style=" font-family: Arial">&laquo;</span>Մենք<span style=" font-family: Arial">&raquo;</span> և <span style=" font-family: Arial">&laquo;</span>Մեզ<span style=" font-family: Arial">&raquo;</span> դերանունները վերաբերում են <span style=" font-family: Arial">&laquo;</span>ՏաԹևեր<span style=" font-family: Arial">&raquo;</span>-ին։</p>
<p><span style=" font-family: Arial">&laquo;</span>Դուք<span style=" font-family: Arial">&raquo;</span> և <span style=" font-family: Arial">&laquo;</span>Ձեր<span style=" font-family: Arial">&raquo;</span> դերանունները վերաբերում են պատվեր իրականացնող անձին։</p>

<p><span style=" font-family: Arial">&laquo;</span>ՏաԹևեր<span style=" font-family: Arial">&raquo;</span> ճոպանուղու տոմսերի առցանց գնումներն իրականացվում են հետևյալ Դրույթներին և Պայմաններին խստիվ համապատասխան (այսուհետ՝ <span style=" font-family: Arial">&laquo;</span>Պայմաններ<span style=" font-family: Arial">&raquo;</span>)։ <span style=" font-family: Arial">&laquo;</span>ՏաԹևեր<span style=" font-family: Arial">&raquo;</span> ճոպանուղու տոմս գնելով՝ Դուք համաձայնվում եք սույն Պայմանների հետ, ինչպես նաև համաձայնվում եք օգտագործել ձեռքբերած տոմսը սույն Պայմաններին համապատասխան։ Ուստի, տոմս գնելուց առաջ խնդրում ենք ուշադիր կարդալ մեր Պայմանները։</p>
<ol>
    <li>Տոմսի ձեռքբերումը
        <ol>
            <li>Տոմսերը հնարավոր է գնել <a href="http://www.tatever.am">www.tatever.am</a> կայքում (այսուհետ՝ Կայք)՝ բանկային կրեդիտ կամ դեբիտ քարտի միջոցով։</li>
            <li>Կայքում էլեկտրոնային պատվերը լրացնելով և տեղադրելով՝ Դուք տվյալ չվերթի տոմս(եր) գնելու առաջարկ եք կատարում սույն Պայմաններին համապատասխան, ինչը Մեր կողմից ընդունվելու դեպքում համարվում է պարտավորեցնող պայմանագիր։</li>
            <li>Կայքի միջոցով առցանց ամրագրմամբ կատարված գնումը համարվում է իրականացված այն պահից, երբ Մենք կմշակենք Ձեր վճարումն ու այդ մասին Ձեզ կուղարկենք գործարքը հաստատող նամակ, որը կհամարվի Ձեր առաջարկի ընդունում։</li>
            <li>Ուշացում առաջանալու դեպքում Մենք պատասխանատվություն չենք կրում և չենք ընդունի Ձեր պատվերը, եթե վճարումը չվավերացվի։</li>
            <li>Բոլոր գներն ու սակագները ներառում են բոլոր կիրառելի հարկերն ու ավելացված արժեքի հարկը։</li>
            <li>Վաճառված տոմսերը վերադարձի ենթակա չեն։ Մենք պատասխանատվություն չենք կրում առցանց գնման ընթացքում Ձեր կողմից կատարված որևէ սխալների համար՝ ներառյալ (բայց չսահմանափակվելով) սխալ ընտրված ամսաթիվը, ժամանակը կամ տոմսերի քանակը։ Խնդրում ենք նախքան գնումը հաստատելը համոզվել, որ Ձեր ընտրությունը ճիշտ է, քանի որ տոմսերը հետագա փուլում չեն կարող փոխանակվել կամ վերադարձվել։ Կորսված, գողացված կամ վնասված տոմսերը փոխարինման ենթակա չեն։</li>
        </ol>
    </li>

    <li>Ձեր տվյալները
        <ol>
            <li>Մենք համարում ենք, որ տոմսերի ձեռքբերումը կայքի միջոցով միանգամայն անվտանգ է։ Այցելուների անձնական տվյալների պահպանության անվտանգությունն ապահովելու նպատակով Մենք օգտագործում ենք տվյալների ծածկագրման նորագույն տեխնոլոգիաներ։ Առավելագույն անվտանգություն ապահովելու նպատակով՝ պատվերի վերաբերյալ բոլոր տեղեկությունները (այդ թվում՝ բանկային քարտերի անուններն ու տվյալները) ծածկագրված են։ Ամրագրման ընթացքում վճարման և բանկային քարտի վերաբերյալ տեղեկություններին հնարավոր չէ հետևել։</li>
            <li>Կայքով տոմս գնելիս Մենք տեղեկությունները հավաքելու ենք Մեր Գաղտնիության քաղաքականության համաձայն։</li>
        </ol>
    </li>
    <li>Այլ դրույթներ
        <ol>
            <li>
                Մենք մեզ իրավունք ենք վերապահում ժամանակ առ ժամանակ փոփոխել սույն Պայմանները։ Նոր Պայմանները կտեղադրվեն Կայքում։ Եթե Դուք չեք ընդունում վերանայված Պայմանները, Դուք չպետք է Կայքում որևէ հետագա պատվեր տեղադրեք։<br/>
                Սույն Պայմանները կարգավորվում են Հայաստանի Հանրապետության օրենսդրությամբ։ Դուք և Մենք համաձայնության ենք գալիս, որ բոլոր հնարավոր վեճերը լուծվելու են ՀՀ գործող օրենսդրությամբ սահմանված կարգով։<br/>
                Եթե սույն Պայմանների որևէ բաժին դառնա անվավեր օրենքով նախատեսված կարգով, ապա մնացած մասը մնում է ուժի մեջ և ենթակա է կատարման։
            </li>
        </ol>
    </li>
</ol>
